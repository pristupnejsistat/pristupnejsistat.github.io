---
layout: post
title:  Popis uživatelského testování
date:   2015-04-07 20:08:21 +0200
categories: usability.gov uzivatelske testovani
author: Tomáš Arnot
---

Jelikož je pro nás uživatelské testování v tuto chvíli základní metodou, kterou při své práci používáme, myslíme si, že je zásadní tuto metodu trochu osvětlit. Přeložili jsme tedy článek z portálu [usability.gov][ugov], který se uživatelským testováním zabývá.

[ugov]: https://www.usability.gov/how-to-and-tools/methods/usability-testing.html

Uživatelské testování dává možnost vývojovým týmům předvídat problémy před tím, než se objeví. Čím dříve jsou problémy identifikovány a vyřešeny, tím méně závažné budou změny jednak co se týče času na jejich opravě strávené, tak co se týče dopadu na projekt. V průběhu uživatelského testování budete dělat tyto věci:

* pozorovat, jestli dokáží uživatelé splnit konkrétní úkoly úspěšně,
* identifikovat, jak dlouho jim trvá řešení jejich úkolů,
* zjišťovat, jak jsou vaši účastníci spokojeni s vaší webovou stránkou či jiným produktem,
* identifikovat změny nutné ke zvýšení spokojenosti uživatelů,
* analyzovat současný stav aplikace či webu pro zjištění, jestli jste splnili kritéria použitelnosti.


### Nepotřebujete mít profesionální laboratoř


Pro efektivní uživatelské testování nepotřebujete formální laboratoř. Testování lze úspěšně jedním z následujících způsobů:

* pevná laboratoř se dvěma až třemi spojenými pokoji vybavená s audio-vizuální technikou,
* pokoj s přenosným nahrávacím zařízením,
* pokoj bez nahrávacího zařízení za předpokladu, že je přítomen pozorovatel a zapisovatel testování,
* vzdáleně - když je uživatel fyzicky jinde (ať už moderovaně, či nemoderovaně).

### Faktory ovlivňující cenu testování

Cena vašeho testování závisí na:

* typu provedeného testování,
* velikosti týmu sestaveného pro testování,
* počtu účastníků testování,
* množství času, který věnujete testování.

Nezapomínejte plánovat pro více než jeden test použitelnosti. Zapracování prvků použitelnosti na webovou stránku (nebo jakýkoli jiný produkt) je postupný proces. Nejdůležitejší prvky ovlivňující plánování uživatelského testování:

* <b>Čas:</b> Budete potřebovat čas pro plánování testu použitelnosti. Bude třeba, aby se seznámil odborník na použitelnost se svým týmem a vypracoval testovací scénáře. Mimo samotné plánování nezapomínejte na ostatní části testování jako ověřování faktů, analýza dat či prezentaci zjištěných výsledků.
* <b>Cena za nábor:</b> Přemýšlejte nad tím jak a kde budete získávat účastníky testování. Buď budete potřebovat čas vašich náborářů pro získání účastníků nebo bude třeba zajistit služby externích personalistů pro zisk účastníků podle zadaných požadavků.
* <b>Kompenzace participantům: </b>Pokud máte v plánu účastníkům kompenzovat jejich účast, zohledněte to do svého testovacího rozpočtu.
* <b>Pronájem: </b>Pokud nemáte vybavení pro sledování nebo nahrávání, budete potřebovat počítat i s rozpočtem pronájmu laboratoře a ostatní vybavení. Možná budete potřebovat zajistit místo pro testování (kupříkladu konferenční místnost), nezapomeňte i podobné faktory zohlednit v plánovací fázi.

Je nutné si neustále připomínat, že uživatelské testování není jen další položka pro odškrtnutí ze seznamu úkolů projektu. Tím by měl mít cíl, kvůli kterému je testování prováděno a následně i díky zjištěným faktům v průběhu testování se nám jej podaří dosáhnout.
