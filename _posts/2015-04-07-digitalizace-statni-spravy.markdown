---
layout: post
title:  Digitalizace státní správy
date:   2015-04-07 20:08:21 +0200
categories: digitalizace státní správa
author: Tomáš Arnot
---

Až do přelomu minulého a současného tisíciletí by o existenci digitalizované podoby státního hospodaření málokdo uvažoval. Web byl pouze pro malou hrstku šťastlivců a většina stránek byla statických. Často se jednalo více či méně o prezentaci identity nějaké společnosti, instituce či sdružení.

[driving]: https://www.gov.uk/search?q=driving+licence

Toho času veřejné instituce využívaly web právě tak, jako soukromý sektor. Pouze pro statickou prezentaci informací, se kterou uživatel nemohl dál nijak interaktivně pracovat. Je nesporné, že mít možnost si z domu zjistit otevírací dobu dílčí instituce, přináší výhody. Doba ale pokročila a pomyslné nůžky mezi kvalitou služeb nabízenými státní správou a komerčním sektorem se znatelně rozevřely.

Bohužel oproti komerčnímu sektoru nemá nad sebou veřejná správa "bič" v podobě tržní konkurence. Nic ji tudíž nenutí snažit se lidem nabízet lepší a kvalitnější služby, na kterých je nutné neustále pracovat. Řadový občan si může stěžovat, může nadávat apod., ale praktický nemá moc velké šance, jak reálně zkostnatělost zaběhnutých procesů ovlivnit.

Vezměme si běžnou agendu v podobě výměny řidičského či občanského průkazu. Pro úspěšnou žádost o vyřízení těchto dokladů je nutno alespoň dvakrát navštívit příslušný úřad s rozšířenou působností. Málokdy se tyto návštěvy obejdou bez výraznější časové prodlevy. Přitom jde o vcelku snadné administrativní úkony (alespoň ze strany žadatelů). Nešlo by to lépe a jednodušeji? Při rostoucím počtu zaměstnanců a studentů, kteří cestují za svou prací či studiem se přímo nabízí jim dát šanci tuto agendu vyřídit elektronicky.

Ve srovnání s Velkou Británií to česká státní správa prohrává na celé čáře. Na portálu gov.uk po zadání výrazu pro řidičský průkaz stačí jen [dvě další kliknutí][driving] pro dosažení požadovaného formuláře. To je suma sumárum minuta, nejvýše dvě. Samozřejmě, že následné vyplnění formuláře zabere o trochu více času. Ale není třeba kvůli němu nikam cestovat.

Digitalizace státní správy samozřejmě není "samospásná". Některé problémy bohužel asi stále bude nutné řešit v osobní rovině. Bylo by ale výhodné jak pro stát, tak pro jeho občany, kdyby se podařilo regulovat úkony, které je nutné řešit osobně, na nezbytné minimum. Digitální nástroje jsou konstruovány pro rutinní práce. Ušetřený čas opakující se agendy by mohli úředníci využívat třeba pro navrhování způsobů, jak občanům navrhovat lepší a intuitivněji podané služby.

Digitalizace státní správy samozřejmě není "samospásná". Některé problémy bohužel asi stále bude nutné řešit v osobní rovině. Bylo by ale výhodné jak pro stát, tak pro jeho občany, kdyby se podařilo regulovat úkony, které je nutné řešit osobně, na nezbytné minimum. Digitální nástroje jsou konstruovány pro rutinní práce. Ušetřený čas opakující se agendy by mohli úředníci využívat třeba pro navrhování způsobů, jak občanům navrhovat lepší a intuitivněji podané služby.

Rádi bychom v rámci našeho projektu pomohli vylepšit digitální prostředí českého e-governmentu. Víme, že je co zlepšovat a že to není snadný úkol. Benefitovat ale ve výsledku můžeme všichni, ne jen úzká skupina vyvolených.
