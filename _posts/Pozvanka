---
layout: post
title:  Pozvánka na testování
date:   2015-04-07 20:08:21 +0200
categories: testovani pozvanka
author: Tomáš Arnot
---

Modení stát v 21. století by si zasloužil kvalitně fungující e-government portály. Cesta k jejich dosažení není tak spletitá, jak by se na první pohled mohlo zdát. Naše vize je propojit odborníky z komerčního prostředí s odpovědnými lidmi ve státní správě a těmto ukázat, že dosáhnout dobře použitelných portálů není tak obtížné, jak by se na první pohled mohlo zdát.

[berka]: https://www.linkedin.com/in/berkaux

Naším cílem je otevřít debatu na téma <em>použitelnosti</em> webů provozovaných státem. Jsme přesvědčeni o tom, že stav veřejných informačních systémů v ČR neodpovídá současným standardům a trendům, které lze pozorovat v zahraničí.

Přijďte na naši akci a zapojte se do diskuze o tom, jaké nedostatky mají testované weby, a co brání jejich uživatelské přívětivosti.

První akce se uskuteční <strong>21. dubna od 18 hodin v prostorách společnosti Webnode.</strong>

Na programu je procházení dvou vybraných webů pomocí jednoduchých scénářů, které simulují typické potřeby občanů. Role moderátora se ujme odborník na user experience, zakladatel [UX Akademie – Berka][berka].

Závěry z testování i následné diskuse budeme prezentovat online, ale také je předložíme vybraným zástupcům z řad veřejné správy.

V návaznosti na první akci (testování) proběhne druhá událost zaměřená na diskusi nad obecnějšími problémy českého e-governmentu a jejich možným řešením. Pobavíme se o tom, co by prospělo digitálním službám státu.

Těšíme se na Vaši účast a názory.
