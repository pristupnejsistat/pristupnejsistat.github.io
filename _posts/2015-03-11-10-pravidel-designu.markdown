---
layout: post
title:  10 pravidel designu
date:   2015-03-11 20:08:21 +0200
categories: jekyll update
author: <a href="https://www.gov.uk">GDS</a> (přeložil Erik Vaněk)
---
Jako jeden ze svých zdrojů inspirace bereme britský tým [GDS (Government Digital service)][gds] a jejich základních [10 designových principů][design-principles]. Tento tým se od poloviny roku 2011 snaží o zavádění kvalitní digitalizace britské státní správy. Rádi bychom se o něco podobného v rámci našeho projektu pokusili i v rámci naší republiky. Přinášíme vám jejich přeložený soupis společně se stručným popisem jejich benefitů.

[gds]: https://gds.blog.gov.uk/
[design-principles]: https://www.gov.uk/design-principles

1. Začněte průzkumem potřeb
2. Méně je více
3. Designujte s pomocí dat
4. Tvrdě pracujte, aby nakonec bylo vše jednodušší
5. Iterujte. A potom iterujte znovu
6. Myslete na všechny
7. Pochopte kontext
8. Tvořte digitální služby, ne webové stránky
9. Buďte konzistentní, ne uniformní
10. Otevřenost je dobrá věc

### 1. Začněte průzkumem potřeb

  Designový proces musí začít identifikací a zamyšlením se nad potřebami skutečných uživatelů. Musíte těmto potřebám důkladně porozumět – zkoumejte data, nejen domněnky. Měli byste pamatovat i na to, že uživatelé často vyžadují něco, co ve skutečnosti nepotřebují. Zkoumání potřeb se stává organizačním principem v momentě, kdy lidé vaše stránky, aby splnili nějaké úlohy a naplnili své potřeby – ne se jen dívali. Kladení důrazu na potřeby znamená, že se soustředíte na věci, které přinesou co největší hodnotu za co nejméně peněz.

### 2. Méně je více

  Stát by se měl věnovat jen tomu, čemu se věnovat má. Na vše ostatní stačí odkázat prostřednictvím vhodně umístěných odkazů. Pokud je vašich silách poskytovat zdroje (například API), které pomůžou ostatním lidem – udělejte to. Měli byste se koncentrovat na neredukovatelné jádro. Pokud se soustředíte jen na ty zdroje, které mohou být nejprospěšnější, vytvoříte tak lepší služby a ušetříte peníze.

### 3. Designujte s pomocí dat

  Uživatelé už vaše služby ve většině případů využívají. To znamená, že se můžete učit jejich chováním ve skutečném světě. Potom by měla následovat tvorba a zlepšování procesu – prototypování a testování s reálnými uživateli během živého provozu.
  Digitální služby mají velkou výhodu – můžeme sledovat a učit se z chování uživatelů, tvarovat systém tak, aby přirozeně zapadl do toho, co si lidé vybírají. Namísto ohýbání lidí do "umělého" systému, který jsme vytvořili bez nich.

<h3>4. Tvrdě pracujte, aby nakonec bylo vše jednodušší</h3>
  Dělat věci tak, aby vypadaly jednoduše, je snadné. Dělat věci tak, aby jednoduše fungovaly je nesrovnatelně náročnější – obzvláště v případě, kdy je systém ve své podstatě komplikovaný. Ale právě zjednodušování je to, o co byste se měli snažit.
  S mocí kráčí bok po boku i zodpovědnost – lidé často nemají jinou možnost, než využít právě vaše služby. Pokud nepracujete svědomitě, nesnažíte se tyto služby zjednodušovat a navrhovat je tak, aby byly užitečné, zneužíváte svoji moc a mrháte časem lidí.


<h3>5. Iterujte. A potom iterujte znovu.</h3>

  Nejlepším způsobem, jak budovat efektivní služby, je důkladně iterovat každý detail.
  Testujte produkty s reálnými uživateli, vyzkoušejte beta verze a ptejte se lidí na názor. Iterace totiž snižují riziko. Velká selhání jsou nepravděpodobná a z malých se dokážete poučit. Tímto zabráníte tvorbě sáhodlouhých specifikačních dokumentů, z kterých nakonec zůstane platných jen pár stran.
  Opět zde lze vidět výhodu digitálního světa: nestavíme přece mosty – věci můžeme lehce vrátit do původního stavu.

<h3>6. Myslete na všechny</h3>

  Přístupný design je dobrý design. Měli byste vytvářet ty nejkompletnější a nejčitelnější produkty, které lze vytvořit. Pokud přitom musíte obětovat eleganci – nevadí. Neměli byste mít strach z toho, co je očividné a snažit se přetvořit konvence webdesignu. Naopak – měli byste jasně naplnit očekávání.
  Designujte pro celou krajinu – nejen pro ty, kteří jsou na používání webu zvyklí. Ve skutečnosti mají ti lidé, kteří potřebují naše služby nejvíce, největší problémy s jejich použitím. Když budete na tyto lidi myslet už od samého počátku, podaří se vám vytvořit webové stránky pro každého.

<h3>7. Pochopte kontext</h3>

  Nedesignujte pro obrazovku, designujte pro lidi. Musíte důkladně přemýšlet, v jakém kontextu lidé vaše služby využívají. Jsou v knihovně? Jsou online na smartphonu? Znají Facebook? Používali už někdy předtím web?
  Designujete pro neuvěřitelně rozmanitou skupinu uživatelů s odlišnými znalostmi technologií a rozličnými potřebami. Ujistěte se, že rozumíte technologickým a praktickým okolnostem, v kterých vaše služby využívají. V jiném případě riskujete, že vytvoříte krásné služby, které ovšem nebudou pro lidský život relevantní.


<h3>8. Tvořte digitální služby, ne webové stránky</h3>

  Vaše služba nezačíná a nekončí vaší webovou stránkou. Může začít vyhledávačem a končit na poště. Musíte ji s přihlédnutím k těmto okolnostem i navrhovat. Je dobré si uvědomit, že jednoho dne, dříve než se to dozvíte, to bude zase o jiné digitální službě. Neměli byste se proto zabírat webovými stránkami. Měli byste se zabírat digitálními službami. Momentálně platí, že nejlepším způsobem, jak dodat digitální službu, je web. Ale toto se může změnit dříve, než na to budete připraveni.

<h3>9. Buďte konzistentní, ne uniformní</h3>

  Všude, kde je to možné, byste měli používat totožný jazyk a totožné designové vzory. Pomáhá to lidem se s vaší službou ztotožnit. Pokud to není možné, měli byste si ověřit, že váš základní přístup je konzistentní, aby měli uživatelé rozumnou šanci odhadnout, co v danou chvíli mají dělat.
  Toto není svěrací kazajka nebo kniha pravidel. Skvělé služby nemůžete tvořit mechanicky. Nedokážete si představit všechny scénáře, které mohou nastat. Každá jedna okolnost je jedinečná a měla by být vyhodnocovaná na základě jiných podmínek.
  Všechno by ale mělo být propojené konzistentním přístupem. Přístupem, kterému budou uživatelé rozumět a důvěřovat – a to i v případě, že se přesunete do digitální sféry.

<h3>10. Otevřenost je dobrá věc</h3>

  Kdekoli jste, měli byste sdílet to, co děláte. S kolegy, uživateli, světem. Sdílet kód, design, nápady, úmysly i selhání. Čím víc očí je uvidí, tím lepší vaše služby budou – vyhnete se chybám, do popředí se dostanou ty lepší alternativy a laťku si nastavíte ještě výše. Částečně také proto, že spousta z toho, co děláme, je možné jen díky otevřeným zdrojovým kódům a štědrosti webdesign komunity. Měli bychom se jim proto odvděčit. Větší otevřenost přispívá k lepší služby – k lepšímu porozumění a lepší kontrole. Když dáte k dispozici kód, dostanete jej zpět ještě lepší.
